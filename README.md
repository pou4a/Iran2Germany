# راهنمای کامل مهاجرت به آلمان

## مقدمه
این مخزن برای جمع‌آوری و پاسخ به سوالات متداول در مورد مهاجرت به آلمان ایجاد شده است.

## جدول محتوا
## - [اطلاعات اولیه](#اطلاعات-اولیه)
  - [سوالات متداول](#سوالات-متداول)
  - [بازه ترم تحصیلی](#بازه-ترم-تحصیلی)
  - [شهریه](#شهریه)
  - [هزینه مهاجرت تحصیلی](#هزینه-مهاجرت-تحصیلی)
  - [هزینه زندگی دانشجویی](#هزینه-زندگی-دانشجویی)
  - [شرایط سنی و گپ تحصیلی](#شرایط-سنی-و-گپ-تحصیلی)
  - [آینده شغلی](#آینده-شغلی)
  - [مقایسه دانشگاه و Hochschule](#مقایسه-دانشگاه-و-hochschule)
  - [بورسیه](#بورسیه)
  - [بورسیه DAAD](#بورسیه-daad)
  - [تحصیل به انگلیسی یا آلمانی](#تحصیل-به-انگلیسی-یا-آلمانی)
  - [مهاجرت درست](#مهاجرت-درست)
  - [اپلای برای رشته غیرمرتبط](#اپلای-برای-رشته-غیرمرتبط)
  - [پذیرش مشروط به کورس زبان](#پذیرش-مشروط-به-کورس-زبان)
  - [اشتباهات رایج (۱)](#اشتباهات-رایج-۱)
  - [اشتباهات رایج (۲)](#اشتباهات-رایج-۲)
  - [اشتباهات رایج (۳)](#اشتباهات-رایج-۳)
  - [اشتباهات رایج (۴)](#اشتباهات-رایج-۴)
  - [اشتباهات رایج (۵)](#اشتباهات-رایج-۵)
  - [اشتباهات رایج (۶)](#اشتباهات-رایج-۶)
  - [پادکست](#پادکست)
  - [۱۰ سوال‌متداول (مصاحبه)](#۱۰-سوال‌متداول-مصاحبه)
  - [انواع اقامت](#انواع-اقامت)
  - [ویزای تحصیلی](#ویزای-تحصیلی)

## - [مقاطع و رشته‌های تحصیلی](#مقاطع-و-رشته‌های-تحصیلی)
  - [کالج](#کالج)
  - [معرفی کالج‌ها](#معرفی-کالج‌ها)
  - [لیسانس مستقیم](#لیسانس-مستقیم)
  - [دکترا در آلمان](#دکترا-در-آلمان)
  - [دکترا یا ارشد مجدد؟](#دکترا-یا-ارشد-مجدد؟)
  - [معماری](#معماری)
  - [روانشناسی](#روانشناسی)
  - [پزشکی، دندانپزشکی،‌ داروسازی، دامپزشکی](#پزشکی-دندانپزشکی-داروسازی-دامپزشکی)

## - [تهیه مدارک مورد نیاز برای اپلای](#تهیه-مدارک-مورد-نیاز-برای-اپلای)
  - [مدرک زبان](#مدرک-زبان)
  - [ترجمه مدارک](#ترجمه-مدارک)
  - [دیپلم و پیش‌دانشگاهی](#دیپلم-و-پیش‌دانشگاهی)
  - [گواهی قبولی کنکور سراسری](#گواهی-قبولی-کنکور-سراسری)
  - [گواهی قبولی کنکور آزاد](#گواهی-قبولی-کنکور-آزاد)
  - [گواهی سیستم نمره‌دهی (سراسری)](#گواهی-سیستم-نمره‌دهی-سراسری)
  - [گواهی سیستم نمره‌دهی (آزاد)](#گواهی-سیستم-نمره‌دهی-آزاد)
  - [شرح دروس](#شرح-دروس)

## - [اپلای برای اخذ پذیرش دانشگاه](#اپلای-برای-اخذ-پذیرش-دانشگاه)
  - [نحوه اقدام و مدارک مورد نیاز (اپلای)](#نحوه-اقدام-و-مدارک-مورد-نیاز-اپلای)
  - [یونی اسیست](#یونی-اسیست)
  - [تایید و تصدیق مدارک](#تایید-و-تصدیق-مدارک)
  - [انگیزه نامه دانشگاه](#انگیزه-نامه-دانشگاه)
  - [تبدیل معدل](#تبدیل-معدل)
  - [تبدیل واحد](#تبدیل-واحد)
  - [ارسال مدارک](#ارسال-مدارک)
  - [نمونه مکاتبه با دانشگاه‌ها (جهت تایید مدارک)](#نمونه-مکاتبه-با-دانشگاه‌ها-جهت-تایید-مدارک)
  - [پذیرش قبل از فارغ‌التحصیلی](#پذیرش-قبل-از-فارغ‌التحصیلی)

## - [تهیه مدارک مورد نیاز برای مصاحبه سفارت](#تهیه-مدارک-مورد-نیاز-برای-مصاحبه-سفارت)
  - [لیست مدارک مصاحبه](#لیست-مدارک-مصاحبه)
  - [گواهی کار](#گواهی-کار)
  - [بیمه مسافرتی](#بیمه-مسافرتی)
  - [تمکن مالی](#تمکن-مالی)
  - [ضمانتنامه مالی](#ضمانتنامه-مالی)
  - [رزومه](#رزومه)
  - [عکس](#عکس)
  - [فرم قدیمی تکمیل شده](#فرم-قدیمی-تکمیل-شده)
  - [سوالات روز مصاحبه](#سوالات-روز-مصاحبه)

## - [بعد از اخذ ویزا و ورود به آلمان](#بعد-از-اخذ-ویزا-و-ورود-به-آلمان)
  - [وسایل مورد نیاز](#وسایل-مورد-نیاز)
  - [بلیط هواپیما](#بلیط-هواپیما)
  - [خروج ارز](#خروج-ارز)
  - [فرم Zoll](#فرم-Zoll)
  - [ورود به آلمان (حساب بانکی، بیمه دانشجویی...)](#ورود-به-آلمان-حساب-بانکی-بیمه-دانشجویی)
  - [حساب بلاک](#حساب-بلاک)
  - [پیدا کردن اتاق](#پیدا-کردن-اتاق)
  - [ملده کردن آدرس Anmeldung](#ملده-کردن-آدرس-Anmeldung)
  - [اخذ کارت اقامت](#اخذ-کارت-اقامت)
  - [خرید دانشجویی](#خرید-دانشجویی)
  - [بیمه خسارت](#بیمه-خسارت)
  - [کار دانشجویی](#کار-دانشجویی)
  - [سیمکارت](#سیمکارت)
  - [اجازه کار](#اجازه-کار)


## سوالات متداول
**آیا سن تو‌ی پذیرش و صدور ویزا تاثیر داره؟**
  - خیر اگه دلایل قابل قبول ارائه کنید. مطلب کانال با هشتگ سن رو بخونید!

  **آیا گپ تحصیلی تاثیر منفی داره؟**
  - اگه منطقی پر بشه خیر. مطلب با هشتگ مربوطه رو بخونید!
 **آیا گواهی قبولی کنکور نیازه؟**
  - برای سفارت، در صورت وجود نیازه
  - برای دانشگاه فقط اگه دانشگاه خواسته باشه، در صورت وجود چه آزاد چه سراسری

  **ترجمه مدارک چقدر اعتبار داره؟**
  - معمولا یکسال. مطلب با هشتگ اعتبار ترجمه رو بخونید!

  **آیا ۱۱۲۰۸ یورو باید هنگام ورود به آلمان همراهمون باشه؟**
  - بله، قطعا. مطلب با هشتگ ورود به آلمان رو بخونید!

  **سایت برای گرفتن وقت مصاحبه و تایید مدارک کی باز میشه؟**
  - مشخص نیست.

  **آیا مدارک دانشگاه آزاد/پیام نور/غیرانتفاعی... مورد تایید دانشگاههای آلمان هستن؟**
  - عمدتا بله. 

  **سفارت تمکن رو به نرخ ارز آزاد حساب می کنه یا دولتی؟**
  - آزاد. مطلب با هشتگ تمکن مالی رو بخونید!

  **چقدر طول می کشه ویزا بیاد؟**
  - معمولا ۶ تا ۱۰ هفته. ولی ممکنه ۳ هفته ای هم بیاد، ممکنه ۱۰ ماهه هم نیاد.

  **بزرگی و کوچیکی شهر در زمان صدور ویزا تاثیر داره؟**
  - خیر.

  **سفارت به هخشوله ویزا میده؟**
  - بله. مطلب با هشتگ مقایسه_هخشوله_و_دانشگاه رو‌ بخونید.

  **اعتبار مدارک گوته برای سفارت چقدر هست؟**
  - بسته به سطح ۱ تا ۲ سال

  **آیا در صورت داشتن پذیرش انگلیسی بازم سفارت مدرک آلمانی می خواد؟**
  - خیر، سفارت مدرک زبانی رو میخواد که دانشگاه ازتون بخواد.

  **آیا ارائه ترجمه شناسنامه در مدارک روز مصاحبه دانشجویی لازمه؟**
  - طبق سایت سفارت در سال‌های گذشته فقط در صورتی که اسمتون رو تغییر داده باشید باید ترجمه و تایید سفارت بشه...

  **چند روز قبل از مصاحبه میشه نامه تمکن رو از بانک گرفت؟**
   بهتره حداکثر یک هفته تا ۱۰ روز قبلش باشه

  **آیا شخص پیوست به دانشجو اجازه کار دارد؟**
   بله، اجازه کار تمام وقت و تحصیل

  **آیا می تونم مادرمو به خودم پیوست کنم؟**
   در حالت عادی خیر، ویزای پیوست برای همسر و فرزندان مجرد زیر سن قانونیست.

**آیا کسانی که برای ارشد مجدد اقدام می کنن، ریجکت میشن؟**
   خیر، ولی باید در انگیزه نامه دلایل کافی و منطقی بیارین که چرا می‌خواین دوباره ارشد بخونین.

 **آیا دانشگاههای آلمان شرط معدل دارن؟**
   بعضیاشون.

 **آیا مدارک زبان نیاز به تایید دارند؟**
   برای دانشگاه یا یونی اسیست، تنها در صورتی که دانشگاه خواسته باشه باید کپیشون رو تایید کنید؛ برای مصاحبه سفارت خیر 

 **آیا برای مقاطع ارشد، کارشناسی و کالج فاند یا بورس تحصیلی وجود داره؟**
  عمدتا خیر‌. مطلب با هشتگ بورسیه رو بخونید.

 **برای مقطع دکترا چه مدرک زبانی باید ارائه کنم؟**
   معمولا دانش زبان انگلیسی در حدی که رضایت استاد جلب شه کافیه و نیازی به مدرک نیست. برای سفارت هم تاییدیه استاد کافی هست. مطلب با هشتک دکترا خوانده شود!

 **اسم دانشگاه من توی انابین (anabin) نیست. باید تایید زاب (zab) بگیرم؟**
   خیر، انابین و زاب به مهاجرت تحصیلی ربطی ندارند، مگه اینکه دانشگاه مستقیم از شما همچین چیزی خواسته باشه که بعیده. سفارت هم همچین چیزی از شما نمی‌خواد. 

 **دلایل ریجکتی چی هستن؟**
  - عوامل اصلی:
    - انگیزه نامه ضعیف
    - تغییر رشته بدون توجیه قوی
    - نقص مدرک 
  - عوامل جانبی:
    - نمره زبان ضعیف
    - سوابق تحصیلی ضعیف
    - گپ تحصیلی توجیه نشده
    - نامه تمکن با مبلغ کم
    - مقطع مجدد بدون توجیه کافی
    - اطلاعات دروغ دادن به سفارت

## بازه ترم تحصیلی
ترم تحصیلی زمستون معمولا از اول اکتبر شروع میشه و تا آخرای فوریه یا مارچ یا آپریل بسته به دانشگاه ادامه داره. از طرفی ترم تابستون معمولا از مارچ یا آپریل شروع میشه و تا اواسط یا آخر جولای یا آگوست ادامه داره. معمولا آگوست و سپتامبر ماههای تعطیلی دانشجوهاست. برای اطلاعات دقیقتر به سایت دانشگاه مراجعه کنید.

## شهریه
بزرگترین مزیت کشور آلمان برای کسانی که دنبال ادامه تحصیل در کشوری دیگر هستند، هزینه بسیار کم تحصیل برای اکثر رشته‌ها در دانشگاههای این کشور می‌باشد. البته دانشگاهها در آلمان رایگان نیستند ولی نسبت به سایر کشورها، معمولا از هزینه بسیار پایینی برخوردارند. در کل می تونیم دانشگاههای آلمان رو به سه دسته تقسیم کنیم. 

1. دانشگاههایی که شهریه ندارن ولی مبلغی به اسم «هزینه ترم» اخذ میشه که بین 40 تا 500 یورو در ترم هست. از اونجایی که هر سال تحصیلی از دو ترم تشکیل شده، در نتیجه با دو برابر کردن این عدد می تونید به میزان مبلغی که باید در یک سال بپردازین پی ببرین. اکثرا دانشگاههایی که هزینه ترمشون بین 270 تا 500 یورو هست، یک بلیط شش ماهه به اسم
 Semester Ticket
 به شما میدن که به وسیله اون می تونین در ژول ترم در فاصله مکانی معینی بدون پرداخت هزینه اضافی با سیستم حمل و نقل عمومی معمولی مثل اتوبوسها یا ترم داخلی شهری یا قطارهای خارج شهری کلاس 2 رفت و آمد کنید. میزان این محدوده بستگی به استان و شهری داره که توش زندگی می کنین. بعضی از دانشگاهها هستن که این بلیط رو ارائه نمیدن ولی به ازای اون مبلغ هزینه ترم، مزایای دیگه ای مثل نرم افزارهای رایگان یا بیمه خسارت و امثالهم به دانشجوهها ارائه میدن. توجه کنین که غذای دانشگاه جدای از شهریه هست و هر روز که غذا می خورین، پولشو می پردازین. غذا در رستوران دانشگاه که بهش Mensa میگن سرو میشه و هزینه غذا بین ۲ تا ۸ یورو بسته به دانشگاه و شهر و غذایی که می‌خورین متغیره. 

2. دانشگاههای ایالت بادن ووتمبرگ که از ترم زمستان سال 2017 دارای شهریه ثابت 1500 یورو در ترم هستن. یعنی 3000 یورو در سال. توجه کنین که ممکنه «هزینه ترم» هم به این مبلغ اضافه بشه. 

این ایالت شامل شهرهایی مثل اشتوتگارت، هایدلبرگ، کارلسروهه، فرایبورگ، اولم، اوفنبورگ، کونستانس، توبینگن... میشه. پس اگه می خواین برای دانشگاههای این ایالت اقدام کنین، حواستون باشه که شهریه نسبتا بالایی داره. البته "بعضی" از این دانشگاهها برای ترمهای عملی مثل اینترنشیپ (پراکتیکوم) و تز پایانیتون این شهریه رو نمی گیرن ازتون و درنتیجه ثبت نام اون ترم براتون رایگانه. 

3. دانشگاههایی که شهریه هر ترمشون از 3000 تا 10000 یورو و شاید یکم کمتر در ترم هست. خب این دانشگاهها اونایی که هستن که طرفدارهای کمتری دارن. باید توجه کنین که یک دانشگاه می تونه هم رشته های پولی داشته باشه، و هم رشته های ارزون. پس لزوما اینجوری نیست که یک دانشگاه فقط رشته های پولی گرون داره یا فقط رشته های ارزون. مثلا اگر بخواین در دانشگاه تکنولوژی برلین، در رشته مهندسی انرژی تحصیل کنین، باید ترمی چهار  تا پنج هزار یورو بپردازین.

⭕️ نکته: شهریه به زبان تحصیل، یعنی آلمانی یا انگلیسی بودن، ارتباطی نداره!

شهریه: tuition fee
هزینه ترم: semester fee

